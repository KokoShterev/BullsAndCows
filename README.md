# *Бикове и крави*

*Кратко описание на проекта - програмата представлява реализация на известната игра "Бикове и крави", като потребителят си намисля число, а компютъра се опитва да го познае.*

## Правила на играта от wikipedia
Бикове и крави е логическа игра за отгатване на цифри. Играе се от двама противника, като всеки се стреми да отгатне тайното число, намислено от другия. След всеки ход, противникът дава броя на съвпаденията.

Играта протича по следния начин. На лист хартия всеки участник написва своето тайно число. Тайните числа са четирицифрени, като цифрите не трябва да се повтарят, както и не може да започват с нула. След това, последователно един след друг, играчите задават въпрос с предположение за числото на противника. Противникът отговаря, като посочва броя на съвпаденията – ако дадена цифра от предположението се съдържа в тайното число и се намира на точното място, тя е „бик“, ако пък е на различно място, е „крава“.

Пример:

Тайно число: 4271
Предположение: 1234
Отговор: „1 бик и 2 крави“. (Бикът е „2“, а кравите са „4“ и „1“.)

## Правила на играта специфични за програмата
Като отговор компютърът очаква двуцифрено число, в което десетиците представляват броя на биковете, а единиците - броя на кравите. Напримен ако вашият отговор е „1 бик и 2 крави“ следва да отговорите с 12. Ако няма уцелена нито една цифра, отговорът трябва да е 00, а при познато цялото число, отговорът следва да е 40.

## Как да си сваля и използвам проекта?

### Инструкции за сваляне, инсталация и стартиране на програмата
*Програмата е написана на езикът С, като са използвани само стандартни библиотеки. Предвид факта, че програмата е съставена само от един файл clone-нирането на репозиторито не е задължително. Достатъчно е само копирането на кода в raw-format*

1) Сорс-кодът може да боде изкопиран и изпълнен в произволен online C compiler, който може да работи в интерактивен режим, като например https://www.onlinegdb.com/online_c_compiler#
2) В случай, че желанието на потребителя е да изпълни програмата на собствения си компютър, е необходимо да има инсталиран C compiler - като напремир за Windows това е minGW, а за Linux това е GCC. След като програмата бъде преведена в машинен код от компилатора ще бъде саздаден изпълним файл, който трябва да стартирате.
3) Компилиран вариант на програмата за Windows 10 и Linux ще бъде качена непосредствено преди TUES FEST 2020.


## Информация за авторите на проекта

* **Константин Щерев**
